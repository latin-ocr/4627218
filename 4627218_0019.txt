10

Natus est Kliipfelius noster anno MDCCXXXIII. die XVui.
Januarii PVipfildae apud Ostofrancos, pago ad dextrum Moeni littus,
Wrceburgum inter et Schwinfurlum, amoeno loco a vineis et circuitu,
jacentibus sylvis, claro statis per annum nundinis; sed magis illustri
Con radi Celtis, qui primam ibi lucem aspexit, incunabulis. Cum
sacris undis ablueretur, impositum ei fuit {Ioannis Andreae nomen.
Parentes habuit honesto genere ortos, probos et integerrimae famae,
Michaelem Kliipfil, et Dorotheum Pfi·iemiam. Pater etsi litterarum
studiis se haud dederit: calligraphus tamen erat, et arithmeticae artis
admodum peritus; egitque aliquamdiu scribae munus-Arnstenii apud
cellarium. Ita apud Francos praefecti appellantur, qui ruri judicia
exercent, lites dirimunt subditorum, et commoda curant sui Principis.
Redux in patriam, senatorio ordini adscriptus, paulo post auctus est mu-
nere telonarii, constitutus a Principe ; ‚quod quidem ea, qua par est,
fide obiit plus annos triginta. At 'neque ex senatoris , neque ex telona-
rii munere tantum rediit, quantum satis esset numerosae «familiae, quam
habuit, sustentandae. Ex vinearum itaque cultura potissimum compara—
vit, quo ipse suique alerentur. Ex filiis sex alios aliis destinavit vitae
institutis Josephum et Andream, hunc ex fratribus natu minimum,

- deputavit studiis litterarum. Septennis‚ quoniam in loco natali non

erat ludimagister Latinae linguae gnaruS, Herbipolim mittitur, fratrique
natu majori, Josepho, tum rhetorices ibidem studioso, et ingenii atque
doctrinae laude cum primis certanti, in disciplinam traditur, qui eum
primis litterarum elementis imbuit. Ab illo tempore fratrem, utpote
qui pueritiam ejus'sormaverat‚ parentis loco semper habuit.*) Decem
annorum puer litteris humanioribus in gymnasio Herbipolitano operam
dare coepit. Finito curriculo scholastico, cum egregiam quotannis laudem
reportasset, ad philosophiam adjunxit animum ,χ cujus metam cum intra

2) Ejus vitam descripsit Klic’pselius in Necrologio pag. 220. sqq.

